<html>
<head>
    <meta charset="utf-8" />
    <meta http-equiv="Content-Type" content="text/html; charset=utf-8" />
    <meta name="viewport" content="width=device-width, initial-scale=1.0" />
    <meta name="description" content="" />
    <meta name="author" content="Maxim Sokhatsky" />
    <title>2019-01-01</title>
    <link rel="stylesheet" href="../../blank.css?v=4" />
</head>
<body>
<nav>
    <a href='../../index.html'>5HT</a>
    <a href='../index.html'>STREAM</a>
    <a href='#'>2019-01-01</a>
</nav>
<main>
    <section>
        <h3>Плани на новий рік</h3>

        <h4>Редакційна політика</h4>

        <p> TL;DR Редакційна політика не змінюється.</p>

        <p> Вирішив на день народження Степана Бандери написати пост українською мовою.
            Як ви знаєте значна частина моєї текстуальної творчості генерується російською,
            не тому що я є зрусифікованим неосвіченим манкуртом, а тому, що виріс
            у містечку Кам'янці-Подільському, де інженерів з усього
            радянського союзу переводили після універсітетів на кам'янецький Електронмаш,
            і, очевидним чином, я зазнав значного впливу дітей цієї рядянської інтелігенції,
            яка відкривала та підтримувала комп'ютерні клуби та була осередком початкової комп'ютеризації.
            Відголоски радянської культури ще досі лунають в цих уже українізованих
            російськомовних родинах.</p>

        <p> З ішого боку, такі феномени як "Фофудья" та "Вечер з Яниной Соколовой"
            показують, що достукатися до серця можна тільки на мові глядача, случаха та читача.
            Тому я залишатимуся у цьому контексті як Тарас Шевченко, та не кидатиму російську чи
            переходити на українську мову у постах, не тому шо я пратівна абізяна,
            а тому що поки я бачу росіян, які усе розуміють, чи при наймі намагаються
            це зробити, думаю, що варто давати надію та зворотній фідбек. Зрештою,
            після чергового падіння російської імперії доведеться наново будувати мости.</p>

        <p> Разом з тим персонаж Максима у цьому журналі не змінюватиметься та
            залишиться дещо тупуватим та пацаватим, тому що, по-перше надію на просвітлення
            мають навіть туповаті та пацаваті, а по-друге я нічого собі з того не роблю,
            що я можу бути таким.</p>

        <h4>Заплановані подорожі</h4>

        <p> Дуже хотілося би у цьому році відвідати наступні конференції:</p>

        <p> &mdash; Lean Forward 2019 в Амстердамі. Де я дізнаюся чим дихає Lean
            комюніті та розкажу там, як вбудовувати кубічну теорію в Lean 3.4.1.
            Там я планую побачити Джеремі Авігада, Руді Грінберга (який писав рев'ю на n2o),
            Кирила Коена. Організатор заходу — Роберт Люіс.</p>

        <p> &mdash; Geometry in Modal Homotopy Type Theory, яка буде в CMU, в Пітсбурзі,
            де спікери Майкл Шульман, Еґберт Райке, Урс Шрайбер. Це передній край
            cohesivett, та її застосування до диференціальної геометрії.
            Організатор заходу — Фелікс Веллен, про дисертацію якого я
            писав на сторінках свого журналу.</p>

        <p> &mdash; Types 2019 в Осло.</o>

        <p> &mdash; International Conference on Homotopy Type Theory &mdash;
            Топовий HoTT івент в CMU в Пітсбурзі, з наступним лайнапом:
            Кокан, Бауер, Еводі, Гимбіно, Люмсдейн, Шульман.</p>

    <section>
</main>
</body>
</html>
